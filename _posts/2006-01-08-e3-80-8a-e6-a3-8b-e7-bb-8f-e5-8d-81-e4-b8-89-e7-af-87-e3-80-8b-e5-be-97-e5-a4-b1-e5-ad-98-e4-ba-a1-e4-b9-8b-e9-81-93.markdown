---
author: abloz
comments: true
date: 2006-01-08 17:11:37+00:00
layout: post
link: http://abloz.com/index.php/2006/01/08/e3-80-8a-e6-a3-8b-e7-bb-8f-e5-8d-81-e4-b8-89-e7-af-87-e3-80-8b-e5-be-97-e5-a4-b1-e5-ad-98-e4-ba-a1-e4-b9-8b-e9-81-93/
slug: e3-80-8a-e6-a3-8b-e7-bb-8f-e5-8d-81-e4-b8-89-e7-af-87-e3-80-8b-e5-be-97-e5-a4-b1-e5-ad-98-e4-ba-a1-e4-b9-8b-e9-81-93
title: 《棋经十三篇》得失存亡之道
wordpress_id: 572
categories:
- 文艺
---

《棋经十三篇》  
　　 皇祐中学士 张拟 撰  
　　《传》曰：“饱食终日，无所用心，不有博弈者乎?”桓谭《新论》曰：“世有围棋  
之戏，或言是兵法之类，上者远其疏张，置以会围；因而成得道之胜；中者则务相  
绝遮，要以争便求利，故胜负狐疑，须计数以定，下者则守边阳，趋作罫，以自生于  
小地。”春秋而下，代有其人，则弈棋之道，从来尚矣。今取胜败之要，分为十三篇，  
有与兵法合者，亦附于中云尔。




**周海汉注：围棋之精妙，从《棋经十三篇》始知。不但是争输赢，还要分高下。  
棋如人生，诚然。张拟：古代棋手，年代未考。罫：音拐，指棋盘的方块。  
**(部分解释来自严德甫、晏天章注释)




 




论局篇第一  
　　夫万物之数，从一而起。局之路，三百六十有一。一者，生数之主，据其极而  
运四方也。三百六十，以象周天之数。分而为四，以象四时。隅各九十路，以象其  
日。外周七二路，以象其候。枯棋三百六十，白黑相半，以法阴阳。局之线道，谓  
之枰。线道之间，谓之罫。局方而静，棋圆而动。自古及今，弈者无  
同局。《传》曰：“日日新。”故宜用意深而存虑精，以求其胜负之由，则至其所  
未至矣。




**** 




**周海汉注：围棋暗合天道。天地万物，从一开始。棋盘的路数是三百六十一路。一是  
数字的基础。占据核心，照顾四方。三百六十，恰好是一年的大致天数。分成四分，  
就是四时（四季）。外围有七十二路，恰好是一年的候数（五天为一候，一年七十二候）。  
歧伯曰:“五日谓之候,三候谓之气,六气谓之时,四时谓之岁。”（《素问》）  
黑白各一百八十个子，恰好表示阴阳。棋盘的线道，叫“秤”。而线道之间的方块，则叫罫。  
棋盘是方的而棋子是圆的，表示天圆地方。天是动的，而地是静的。**




 




得算篇第二  
　　棋者，以正合其势，以权制其敌。故计定于内而势成于外。战未合而算胜者，  
得算多也。算不胜者，得算少也。战已合而不知胜负者，无算也。兵法曰：“多算  
胜，少算不胜，而况于无算乎？由此观之，胜负见矣。”




**** 




**周海汉注：“算”犹如孙子兵法的“计”。孙子兵法第一篇就是计，棋道如运兵。因此以“算”始。  
棋道非诡道，因此以正合势。然短兵相接，必以权制敌，不得已而为之。**




 




权舆篇第三  
　　权舆者，弈棋布置，务守纲格。先于四隅分定势子，然后拆二斜飞，下势子一  
等。立二可以拆三，立三可以拆四，与势子相望可以拆五。近不必比，远不必乖。  
此皆古人之论，后学之规，舍此改作，未之或知。诗曰：“靡不有初，鲜克有终。”




 




**周海汉注：权者，秤砣也；舆者，车底也。纲者，提纲也；格者，格子也。本篇讲  
弈棋之基本法度，犹衡不可无权，车不可无舆。**




 




合战篇第四  
　　博弈之道，贵乎谨严。高者在腹，下者在边，中者占角，此棋家之常然。法曰  
：宁输数子，勿失一先。有先而后，有后而先。击左则视右，攻后则瞻前。两生勿  
断，皆活勿连。阔不可太疏，密不可太促。与其恋子以求生，不若弃子而取势，与  
其无事而强行，不若因之而自补。彼众我寡，先谋其生。我众彼寡，务张其势。善  
胜者不争，善阵者不战。善战者不败，善败者不乱。夫棋始以正合，终以奇胜。必  
也，四顾其地，牢不可破，方可出人不意，掩人不备。凡敌无事而自补者，有侵袭  
之意也。弃小而不就者，有图大之心也。随手而下者，无谋之人也。不思而应者，  
取败之道也。诗云：“惴惴小心，如临于谷。”




 




**周海汉注：人生亦如此。人在局中，为小利算计奔走，不愿舍弃一子以获大势，  
小利收损则方寸大乱。此茫茫人海，出类拔萃者鲜之原因否？**




 




虚实篇第五  
　　夫弈棋，绪多则势分，势分则难救。投棋勿逼，逼则使彼实而我虚。虚则易攻，  
实则难破。临时变通，宜勿执一。《传》曰：“见可而进，知难而退。”




**周海汉注：勿朝秦暮楚，棋经云“绪多则势分，势分则难救”。  
当虚实相杂，敌莫可识。**




 




自知篇第六  
　　夫智者见于未萌，愚者暗于成事。故知己之害而图彼之利者，胜。知可以战不  
可以战者，胜。识众寡之用者，胜。以虞待不虞者，胜。以逸待劳者，胜。不战而  
屈人者，胜。《老子》曰：“自知者明。”




**** 




**周海汉注：知人难，自知更何其难也。古人云：千里马常有，而伯乐不常有。  
千里马而自知其为千里马乎？**




 




审局篇第七  
　　夫弈棋布势，务相接连。自始至终，着着求先。临局离争，雌雄未决，毫厘不  
可以差焉。局势已赢，专精求生。局势已弱，锐意侵绰。沿边而走，虽得其生者，  
败。弱而不伏者，愈屈。躁而求胜者，多败。两势相违，先蹙其外。势孤援寡，则  
勿走。机危阵溃，则勿下。是故棋有不走之走，不下之下。误人者多方，成功者一  
路而已。能审局者多胜。《易》曰：“穷则变，变则通，通则久。”




**周海汉注：审人生之局，当知贵在持久。舍小利以求先取势。雌雄未决，  
不可大意轻率。骄躁气馁皆不可取。**




 




度情篇第八  
　　人生而静，其情难见；感物而动，然后可辨。推之于棋，胜败可得而先验。持  
重而廉者多得，轻易而贪者多丧。不争而自保者多胜，务杀而不顾者多败。因败而  
思者，其势进；战胜而骄者，其势退。求己弊不求人之弊者，益；攻其敌而不知敌  
之攻己者，损。目凝一局者，其思周；心役他事者，其虑散。行远而正者吉，机浅  
而诈者凶。能畏敌者强，谓人莫己若者亡。意旁通者高，心执一者卑。语默有常，  
使敌难量。动静无度，招人所恶。《诗》云：“他人之心，予时度之。”




**** 




**周海汉注：以静制动，以专制多。勤谨思虑胜骄奢淫逸。他人之心，不可不度。**




 




斜正篇第九  
　　或曰：“棋以变诈为务，劫杀为名，岂非诡道耶？”予曰：“不然。”《易》  
云：“师出以律，否藏凶。”兵本不尚诈，谋言诡行者，乃战国纵横之说。棋虽小  
道，实与兵合。故棋之品甚繁，而弈之者不一。得品之下者，举无思虑，动则变诈  
。或用手以影其势，或发言以泄其机。得品之上者，则异于是。皆沉思而远虑，因  
形而用权。神游局内，意在子先。图胜于无朕，灭行于未然。岂假言辞喋喋，手势  
翩翩者哉？《传》曰：“正而不谲。”其是之谓欤？




**** 




**周海汉注：诡者得之一可，得而再可乎？国富民强何惧色厉内荏？以实迎虚，  
稳打稳扎，敌奈我何？**




 




洞微篇第十  
　　凡棋有益之而损者，有损之而益者。有侵而利者，有侵而害者。有宜左投者，  
有宜右投者。有先着者，有后着者。有紧□（上山下辟）者，有慢行者。粘子勿前，  
弃子思后。有始近而终远者，有始少而终多者。欲强外先攻内，欲实东先击西。  
路虚而无眼，则先觑。无害于他棋，则做劫。饶路则宜疏，受路则勿战。择地而侵，  
无碍而进。此皆棋家之幽微也，不可不知也。《易》曰：“非天下之至精，其孰  
能与于此。”




**周海汉注：察微知幽，谋定而后动。【山下辟】：以山势压下，围棋术语。**




 




名数篇第十一  
　　夫弈棋者，凡下一子，皆有定名。棋之形势、死生、存亡，因名而可见。有冲，  
有斡，有绰，有约，有飞，有关，有劄，有粘，有顶，有尖，有觑，有门，  
有打，有断，有行，有捺，有立，有点，有聚，有跷，有夹，有拶，有□（上山  
下辟），有刺，有勒，有扑，有征，有劫，有持，有杀，有松，有槃。  
围棋之名，三十有二，围棋之人，意在可周。临局变化，远近纵横，吾不得而知  
也。用倖取胜，难逃此名。《传》曰：“必也，正名乎棋！”




**** 




**周海汉注：此围棋术语，犹软件之“模式”。 劄：音扎。拶：音匝**。（名词解释自 严德甫、晏天章注释，因其精要，故摘于此。关中宜出曰冲；虚探入他曰斡；斜尖压敌子曰绰，如同彼并行，于头斜压一子不使其进；彼侵而当之即约，俗即当；斜行曰飞；两子相对，中空一路曰关；劄，如围他棋，外有空着，从而促之谓之劄；遇拶多粘，不粘则有提。顶，滑于头上压一着，使屈而不伸。或有因顶而曲行者，亦有因顶而不能出者，又有因顶而边斡者，皆顶使之然也。方罫之地，两子斜对曰尖。觑，窥伺也。窥伺他虚，欲断之。冲之。觑，俗谓之望。双跳而立他尖位，以禁他子，曰门。打，犹断意。打轻于断，打之，或可以连，断之，则不可续。又有虚打。接先所下子而进一步，曰行。又有慢行、冷行。因彼行而我兜之，曰捺。捺，搦也。或曰，棋欲横行而出，则捺之是也。临边接先所下子，直下一着，曰立。又而冷立之着，如“破竹势”去四二冷立之着是也。如于他眼中点一子，使不活是也。又如我点一子做活，亦曰点。又有透点。聚，数子群聚在内也。聚有聚三、聚四、聚五、花六，亦曰花聚。凡遇聚皆不活。跷，考之棋势，即跳也。如沿边行为敌子所压，间一着跳出，曰跳。二子夹一子曰夹。拶，逼拶也。逼迫挤压，如翻扑他虚眼，随后赶之，其名曰拶。拶之多粘，不粘则提之。拶，字葛切。于可透点处，促他一着曰刺。或截他眼，亦曰刺。勒，犹赶意。赶，只顺赶之而已；勒，倒勒也。如杀在东去，倒勒西来，杀在左去，倒勒右来文意。于虎口中纵与之一于，然后取之，曰扑。犹兵法所渭“与之敌必取”之意也。步步赶杀曰征。俗谓之纽。先投子曰抛劫，后应子曰打劫。持，持守也。谓两势相围，持守而不敢动也。三子围一子曰杀。或五子围二子，六子围三子之类，皆谓之杀。松，宽纵不逼之意。棋中松意多妙。槃与盘同。如盘过之类是也。）。




 




品格篇第十二  
 　夫围棋之品有九。一曰入神，二曰坐照，三曰具体，四曰通幽，五曰用智，六曰  
小巧，七曰斗力，八曰若愚，九曰守拙。九品之外不可胜计，未能入格，今不复云。  
《传》曰：“生而知之者，上也；学而知之者，次也；困而学之又其次也。”




**** 




**周海汉注：生而知之，天才也，如入神，坐照，具体之属；学而知之，中人也，如通幽，用智，小巧之属。而斗力，若愚，守拙，虽资质不良，乃“困而学之”之属，并非谓其将一无所获。俗语云：傻人有傻福。不可自暴自弃。**




 




杂说篇第十三  
　　夫棋边不如角，角不如腹。约轻于捺，捺轻于□（上山下辟）。夹有虚实，打  
有情伪。逢绰多约，遇拶多粘。大眼可赢小眼，斜行不如正行。两关对直则先觑，  
前途有碍则勿征。施行未成，不可先动。角盘曲四，局终乃亡。直四扳六，皆是活  
棋，花聚透点，多无生路。十字不可先纽，势子在心，勿打角图。弈不欲数，数则  
怠，怠则不精。弈不欲疏，疏则忘，忘则多失。胜不言，败不语。振廉让之风者，  
君子也；起忿怒之色者，小人也。高者无亢，卑者无怯。气和而韵舒者，喜其将胜  
也。心动而色变者，忧其将败也。赧莫赧于易，耻莫耻于盗。妙莫妙于用松，昏莫  
昏于复劫。凡棋直行三则改，方聚四则非。胜而路多，名曰赢局；败而无路，名曰  
输筹。皆筹为溢，停路为芇。打筹不得过三，淘子不限其数。劫有金井、辘轳，  
有无休之势，有交递之图。弈棋者不可不知也。凡棋有敌手，有半先，  
有先两，有桃花五，有北斗七。夫棋者有无之相生，远近之相成，强弱之相形，利  
害之相倾，不可不察也。是以安而不泰，存而不骄。安而泰则危，存而骄则亡。  
《易》曰：“君子安而不忘危，存而不忘亡。”




**** 




**周海汉注：胜不骄，败不馁，安而不忘危，存而不忘亡，喜怒不形于色，不动于内，  
可得大道。筹：古人以筹计输赢。皆：相等。皆筹即两人各胜一局。芇：音棉，围棋不分胜负。  
打筹不过三，古礼以三局为节。淘子不限其数，终局提子，输赢子数则不限制。**三劫齐打曰金井，两劫齐打曰辘轳。三劫似井形，两劫一起一伏似辘轳故名。无休之势金井劫是也，交递之图辘轳劫是也。敌手，两家不相强弱也。半先，强者于弱者三局中，饶弱者两局先也。先两，两局中饶三子也。桃花五，两局中饶五子也。北斗七，两局中饶七子也。桃花五，取桃花五出之义。北斗七，取北斗魁四杓三之义也。




 




　　自宋善弈显名天下者，昔年待诏老列宗，今日刘仲甫、杨中隐，以至王琬、孙侊、郭苍、李百祥辈，人人皆能诵此十三篇，体其常而生其变也。古人谓犹盘中走丸，横斜曲直，系于临时，不可尽知。而必可知者是丸不能出于盘也。棋经，盘也，弈者，丸也。士君子无所用心，则可观焉。  

