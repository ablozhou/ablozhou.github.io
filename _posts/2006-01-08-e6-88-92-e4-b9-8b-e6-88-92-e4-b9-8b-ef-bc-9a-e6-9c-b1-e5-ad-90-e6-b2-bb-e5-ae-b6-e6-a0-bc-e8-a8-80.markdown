---
author: abloz
comments: true
date: 2006-01-08 13:34:35+00:00
layout: post
link: http://abloz.com/index.php/2006/01/08/e6-88-92-e4-b9-8b-e6-88-92-e4-b9-8b-ef-bc-9a-e6-9c-b1-e5-ad-90-e6-b2-bb-e5-ae-b6-e6-a0-bc-e8-a8-80/
slug: e6-88-92-e4-b9-8b-e6-88-92-e4-b9-8b-ef-bc-9a-e6-9c-b1-e5-ad-90-e6-b2-bb-e5-ae-b6-e6-a0-bc-e8-a8-80
title: 戒之戒之：朱子治家格言
wordpress_id: 571
categories:
- 文艺
---

 




黎明即起，洒扫庭除，要内外整洁。既昏便息，关锁门户，必亲自检点。一粥一  
饭，当思来处不易．半丝半缕，恒念物力维艰。宜未雨而绸缪，毋临渴而掘井。  
自奉必须俭约，宴客切勿留连。器具质而洁，瓦缶胜金玉。饮食约而精，园蔬胜  
珍馐。勿营华屋，勿谋良田。




 




**ablo 注:修身当勤，持家当俭；对己当严，待人宜宽。**




 




三姑六婆，实淫盗之媒．婢美妾娇，非闺房之福。奴仆勿用俊美，妻妾切忌艳妆  
。祖宗虽远，祭祀不可不诚．子孙虽愚，经书不可不读。居身务期质朴，教子要  
有义方。勿贪意外之财，勿饮过量之酒。




 




**ablo 注：戒淫戒骄，尊祖扶幼。以身为则，义字当先。**




 




与肩挑贸易，勿占便宜．见贫苦亲邻，须多温恤。刻薄成家，理无久享．伦常乖  
舛，立见消亡。兄弟叔侄，须多分润寡．长幼内外，宜法属辞严。听妇言，乖骨  
肉，岂是丈夫．重资财，薄父母，不成人子。嫁女择佳婿，毋索重聘．娶媳求淑  
女，毋计厚奁。




 




**ablo 注：勿轻贫贱，须敬尊长；嫁女娶媳，勿贪钱财。**




 




见富贵而生谗容者，最可耻．遇贫穷而作骄态者，贱莫甚。居家戒争讼，讼则终  
凶．处世戒多言，言多必失。毋恃势力而凌逼孤寡，勿贪口腹而恣杀生禽。  
乖僻自是，悔误必多．颓惰自甘，家道难成。狎昵恶少，久必受其累．屈志老成  
，急则可相依。轻听发言，安知非人之谮诉，当忍耐三思．因事相争，安知非我  
之不是，须平心遭暗想。




 




**ablo注：交友宜正，不卑不亢。多省自身，勿兴诉讼。**




 




施惠勿念，受恩莫忘。凡事当留余地，得意不宜再往。人有喜庆，不可生妒忌心  
．人有祸患，不可生喜幸心。善欲人见，不是真善．恶恐人知，便是大恶。见色  
而起淫心，报在妻女．匿怨而用暗箭，祸延子孙。




 




**ablo注：为人善恶，苍天有眼；喜人之喜，忧人之忧。**




 




家门和顺，虽饔飧不继，亦有余欢．国课早完，即囊橐无余，自得至乐。读书志  
在圣贤，为官心存君国。守分安命，顺时听天。为人若此，庶乎近焉。




 




**ablo注：安分守己，家门和乐；读书修身，为国为民。**




**** 




**古之圣贤，修身齐家境界高远，读之心生欣喜，又冷汗涔涔，今人当谨遵此训。**饔飧（音用孙）：早饭，晚饭。囊橐（音驮）：口袋。




 
