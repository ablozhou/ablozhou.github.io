---
author: abloz
comments: true
date: 2008-01-11 19:36:10+00:00
layout: post
link: http://abloz.com/index.php/2008/01/12/e8-bd-ac-e8-ae-a8-e5-9f-8e-e7-ae-a1-e6-aa-84/
slug: e8-bd-ac-e8-ae-a8-e5-9f-8e-e7-ae-a1-e6-aa-84
title: '[转]讨城管檄'
wordpress_id: 62
categories:
- 转载
---

  
　　　　　　 国朝城管，乃恶衙之首，国之大蠹也。其秽声远播世界，其罪恶罄竹难书。  
　　　　　　 其始也，国朝中兴之初；其壮也，城市肥肿之际；其恶也，贫弱求生之时。论其制，律法之内无所授，法外之域起衙司；论其伍，青皮无赖结其帮，酷吏残刻领其队。论其酬，公帑税金养其众，劫夺民财肥其私。论其兵，褐衣大帽壮其势，狼牙镣铐助其威。论其行，哀哀之民夺其口，嗷嗷之辈断其炊。以是观之，城管之罪有三：  
　　　　　　 一国之内，无论大都小邑，此辈结队横行。动则呼啸指斥，立则狼蹲豺伏。无论老弱男女，群殴见血则快意；任尔贩夫走卒，追打跪地迫罚金。大庭广众，效鬼子三光之策，天朝盛世，纵匪类过犹不及。其罪一。  
　　　　　　 中兴迩来，匠作之工失其岗，耕作之农失其地，城市肥膏浓酒，乡村凋弊羸弱。游民聚市以逃生，贫贱里巷求苟活。煌煌大都，非无此辈立锥之地；惺惺相惜，百姓原有互助之德。城管出，立锥之地绝，互助之愿灭。其罪二。  
　　　　　　 城管之矛，专戮贫弱之身；城管之功，屡积民怨之愤。春秋秦汉以降，于市井残民以至于斯者，鲜也；国朝近六十载福寿，于城市纵匪类以至于斯者，仅矣。内积民愤，外彰国耻，污盛世之光鲜，毁和谐之愿景，皆此辈也。其罪三。  
　　　　　　 城管得此三罪，上不问则上之过，中放纵则中之耻，下不讨则下之祸。于是传檄以讨之。
